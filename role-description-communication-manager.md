# Rollebeskrivelse for kommunikasjonsansvarlig i Bjerk AS

Målet med denne rollebeskrivelsen er å trekke opp primærrammene for rollen som
kommunikasjonsansvarlig i Bjerk.

Samtidig som den enkelte stillings hovedarbeidsområde(r) beskrives, legges det
hos Bjerk stor vekt på samarbeid og at alle bidrar gjennom sin definerte rolle i
selskapet.

## Ansvarsområder og rolle

Som kommunikasjonsansvarlig hos Bjerk er følgende dine primære ansvarsområder:

- Operativ og strategisk håndtering av all intern og ekstern kommunikasjon med
  eksisterende og tidligere kunder, potensielle kunder, samarbeidspartnere og
  andre relevante aktører
- Utvikling og implementering av kommunikasjonsstrategier og retningslinjer
- Ansvar for selskapets innholdsstrategi, inkludert skriving, redigering og
  publisering av tekst
- Bygge og vedlikeholde positive relasjoner med interne og eksterne stakeholdere
- Overvåke og analysere effekten av kommunikasjonsinitiativer og foreslå
  forbedringer
- Tilrettelegging og ledelse av kommunikasjonsprosjekter
- Ha ansvar for profilering og synliggjøring av Bjerk som en attraktiv og
  konkurransedyktig leverandør og arbeidsgiver

Som kommunikasjonsansvarlig blir du vurdert etter evnen til å bidra på dine
ansvarsområder.

Bjerk forventer en oppriktig interesse i at du ser din rolle og kompetanse inn i
en større sammenheng og at du bidrar aktivt til egne og andres løsninger i av
selskapet.

Vi forventer gode prosessferdigheter, det vil si evne til å beskrive,
tilrettelegge og gjennomføre prosesser med hensiktsmessighet og faglig
troverdighet.

## Vårt «hvorfor»

Alle som jobber i Bjerk forventes å jobbe med å fremheve og holde vårt «hvorfor»
tydelig:

_«Vi forbedrer og forenkler måten mennesker lærer, tenker, jobber og
kommuniserer på gjennom å lage og tilpasse programvare.»_
