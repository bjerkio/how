# Rollebeskrivelse for programvareutvikler i Bjerk AS

Målet med denne rollebeskrivelsen er å trekke opp primærrammene for rollen som
programvareutvikler i Bjerk.

Samtidig som den enkelte stillings hovedarbeidsområde(r) beskrives, legges det
hos Bjerk stor vekt på samarbeid og at alle bidrar gjennom sin definerte rolle i
selskapet.

## Ansvarsområder og rolle

Som programvareutvikler hos Bjerk er følgende dine ansvarsområder:

- Utvikling av programvare
- Gi tilbakemelding, foreslå forbedringer og hjelpe andre med utvikling av
  programvare
- Planlegging, tilrettelegging og prosjektledelse av tekniske prosjekter

Som programvareutvikler blir du vurdert etter evnen til å bidra på dine
ansvarsområder.

Bjerk forventer en oppriktig interesse i at du ser din rolle og kompetanse inn i
en større sammenheng og at du bidrar aktivt til egne og andres løsninger i av
selskapet.

Vi forventer gode prosessferdigheter, det vil si evne til å beskrive,
tilrettelegge og gjennomføre prosesser med hensiktsmessighet og faglig
troverdighet.

## Vårt «hvorfor»

Alle som jobber i Bjerk forventes å jobbe med å fremheve og holde vårt «hvorfor»
tydelig:

_«Vi forbedrer og forenkler måten mennesker lærer, tenker, jobber og
kommuniserer på gjennom å lage og tilpasse programvare.»_

