# Rollebeskrivelse for rådgiver i Bjerk AS

Målet med denne rollebeskrivelsen er å trekke opp primærrammene for rollen som
rådgiver i Bjerk.

Samtidig som den enkelte stillings hovedarbeidsområde(r) beskrives, legges det
hos Bjerk stor vekt på samarbeid og at alle bidrar gjennom sin definerte rolle i
selskapet.

## Ansvarsområder og rolle

Som rådgiver hos Bjerk er følgende dine primære ansvarsområder:

- Rådgi innen digitalisering og produktutvikling på oppdrag for kunder
- Vedlikeholde et holistisk perspektiv i utviklingen av digitale produkter
- Bygge og vedlikeholde positive relasjoner med kunder
- Skaffe utviklingsoppdrag
- Planlegging, tilrettelegging og prosjektledelse av tekniske prosjekter
- Rekruttering av nye ansatte

**Å være en vellykket rådgiver innebærer en blanding av teknisk dyktighet,
salgsferdigheter og evnen til å bygge sterke relasjoner. Det krever kontinuerlig
læring og tilpasning til nye teknologier og markedsforhold.**

Man må bygge relasjoner med kunder, leverandører og interne team, nettverket
hjelper deg å få tilgang på muligheter og løse problemer. Som rådgiver må kunne
tenke kreativt og løse problemer under press. Dette kan inkludere å tilpasse
produkter for å møte spesifikke kundebehov, eller å foreslå nye løsninger som
ikke tidligere har vært vurdert.

Som rådgiver blir du vurdert etter evnen til å bidra på dine ansvarsområder.

Bjerk forventer en oppriktig interesse i at du ser din rolle og kompetanse inn i
en større sammenheng og at du bidrar aktivt til egne og andres løsninger i av
selskapet.

Vi forventer gode prosessferdigheter, det vil si evne til å beskrive,
tilrettelegge og gjennomføre prosesser med hensiktsmessighet og faglig
troverdighet.

## Vårt «hvorfor»

Alle som jobber i Bjerk forventes å jobbe med å fremheve og holde vårt «hvorfor»
tydelig:

_«Vi forbedrer og forenkler måten mennesker lærer, tenker, jobber og
kommuniserer på gjennom å lage og tilpasse programvare.»_
