# Rollebeskrivelse for rådgiver

Målet med beskrivelsen er å trekke opp noen rammebetingelser for din rolle i
Bjerk. Samtidig som den enkeltes hovedarbeidsområde beskrives, legges det hos
Bjerk stor vekt på samarbeid og at alle bidrar gjennom sin definerte rolle i
selskapet.

## Ansvarsområder og rolle

Som rådgiver hos Bjerk er følgende dine ansvarsområder:

- Skaffe utviklingsoppdrag
- Rådgi innen digitalisering på oppdrag for kunder
- Bygge og vedlikeholde positive relasjoner med kunder
- Planlegging, tilrettelegging og prosjektledelse av tekniske prosjekter
- Rekruttering av nye ansatte

Som rådgiver blir du vurdert etter evnen til å bidra på dine
ansvarsområder. Generelt forventer vi en oppriktig interesse i å se din rolle og
kompetanse inn i en større sammenheng og bidra aktivt til egne og andres løsninger
på tvers av selskapet. Vi forventer gode prosessferdigheter, det vil si evne til å
beskrive, tilrettelegge og gjennomføre prosesser med hensiktsmessighet og faglig
troverdighet.

## Vårt «hvorfor»

Alle som jobber i Bjerk forventes å jobbe med å fremheve og holde vårt hvorfor
tydelig.

«Vi forbedrer og forenkler måten mennesker lærer, tenker, jobber og kommuniserer
på gjennom å lage og tilpasse programvare.»
