# Ansettelseskontrakt

## Arbeidsområde

Arbeidets art er beskrevet i den ansattes rollebeskrivelse. Arbeidet skal utøves
i samsvar med gjeldende formål og den til enhver tid vedtatt strategi,
innenfor rammen av de instrukser og anvisninger Bjerk AS' ledelse gir. Bjerk gir
og forventer en betydlig grad av selvstendighet og initiativ innenfor rammene
av rollebeskrivelsen.

Arbeidstakeren kan ikke uten skriftlig godkjennelse ha annet lønnet arbeid eller
verv.

## Plikter

Arbeidstaker plikter å gjennomføre pålagt arbeid innenfor gjeldende lover,
offentlige vedtak og gyldige avtaler.

For øvrig plikter arbeidstakeren å følge gjeldende sikkerhetsprosedyrer og
personalhåndbøker.

## Arbeidsted

Det faste arbeidsstedet avtales nærmere, men om ikke annet er avtalt er det ved
tilstedeværelse i Bjerks lokaler.

## Arbeidstid

Normal arbeidstid er 40 timer per uke, inkl. 1⁄2 time lunsj pr. dag, med
kjernetid fra 09.00 til 15.00. 

Arbeidstaker plikter å gjennomføre pålagt arbeid innenfor gjeldende lover,
offentlige vedtak og gyldige avtaler.

Om ikke annet er avtalt, regnes alle stillinger i Bjerk som særlig uavhengig
stillinger og er således unntatt Arbeidsmiljølovens. § 10-12 om arbeidstid.
Dette begrunnes i at metoden Bjerk arbeider på innebærer en tydelig og åpenbar
«selvstendighet» eller «uavhengighet» i hvordan og til hvilken tid
arbeidsoppgaver organiseres og gjennomføres, og at ansatte i Bjerk styrer sine egne arbeidsoppgaver; selv om kundenes krav og omgivelsene har påvirkning.

## Lønn

Lønnen utbetales den 15. i hver måned i 11 måneder. I juni utbetales
feriepenger. Lønn og andre vilkår skal være gjenstand for vurdering etter 3
måneder i stillingen. Tid utover normal arbeidstid kompenseres ikke, verken i
form av avspasering eller penger.

Arbeidsgiver kan foreta trekk i lønn og feriepenger for alle beløp
Arbeidstakeren er skyldig Bjerk, jfr. Arbeidsmiljølovens § 14-15 annet ledd.
Bakgrunnen for dette er at Arbeidsgiver skal kunne trekke beløp for avtaler som
er gjort med Arbeidstaker utover ordinær lønn.

## Ferie- og godtgjørelse

Ferie og feriegodtgjørelse reguleres etter bestemmelsene i ferieloven (29. april
1988 nr 21), dog slik at ferie kun skal kunne tas ut når Bjerk AS’ virksomhet
tillater dette. Ferieplaner skal koordineres mellom de ansatte, slik at alle
nødvendige funksjoner til enhver tid er dekket.

Årlig ferie utgjør som hovedregel 25 virkedager hvert ferieår.

Bjerk holder stengt i fellesferier. Det vil si:

- Sommerferie (15 feriedager)
- Påskeferie (3 feriedager)
- Juleferie (2-5 feriedager)

Feriedager må taes ut iforbindelse med disse.

Bjerk dekker bruk av mobil og -abonnement, internettabonnement og
treningsabonnement. Konkrete abonnement og priser avtales med den enkelte
ansatt.

## Teknologioverførsel og -dokumentasjon

Arbeidstakeren plikter i den utstrekning arbeidstakeren utvikler nye
dataprogrammer, konsepter eller lignende, å utarbeide full dokumentasjon, så vel
skriftlig som elektronisk (hvor relevant), for den teknologi og de
forretningsideer som ligger til grunn for ny-utviklingen.

Arbeidstakerens plikt i så måte er kollektiv og solidarisk med de øvrige
ansatte.

Dokumentasjonen skal redegjøre for Bjerk AS' virksomhet på en slik måte at den
kan forstås og anvendes av personer med relevant bakgrunn/utdannelse. All slik
nyutviklet programvare og dokumentasjon er Bjerk AS' eiendom, og kan ikke
benyttes av Arbeidstakeren privat eller i annen virksomhet, under eller etter
ansettelsen, uten at dette på forhånd er skriftlig godkjent av Bjerk AS'
ledelse.

## Lojalitets- og taushetsplikt

Arbeidstakeren skal ikke i løpet av ansettelsestiden, på egen hånd eller sammen
med andre, drive/bidra til aktivitet som kan oppfattes som
konkurrerende virksomhet. Arbeidstakeren forplikter seg til ikke å utøve slik
aktivitet i inntil 6 måneder etter fratredelse dersom Bjerk aktiverer klausulen
og betaler Arbeidstakeren 100 % lønn i karenstiden.

Arbeidstakeren har så vel under som etter ansettelsesperioden taushetsplikt
overfor alle utenforstående vedrørende Bjerk AS' teknologi, forretningsdrift og
planer, og enhver annen opplysning som er viktig for Bjerk å beskytte fra utenforstående. Denne bestemmelsen hindrer ikke Arbeidstakeren å gi
opplysninger til offentlige myndigheter og domstoler, dersom arbeidstakeren
etter lov eller annen regulering er forpliktet til dette.

## Prøvetid og oppsigelse

For stillingen gjelder seks måneders prøvetid med gjensidig oppsigelsesfrist på
to uker. Etter prøvetiden er gjensidig oppsigelsestid tre måneder, regnet fra den første i neste måned etter at oppsigelsen fant sted.

Ved fratredelse skal arbeidstaker tilbakelevere alle eiendeler som tilhører
Bjerk, inkludert digitale nøkler og autorisasjoner som arbeidstaker har fått tildelt på bakgrunn av sin rolle som ansatt i Bjerk.

## Attest

Arbeidstakeren har krav på skriftlig sluttattest ved fratreden etter lovlig
oppsigelse. Attesten skal minimum inneholde opplysninger om Arbeidstakerens
navn, fødselsdato, hva arbeidet består i og om arbeidsforholdets varighet.
