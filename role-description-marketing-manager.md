# Rollebeskrivelse for markedsansvarlig for Bjerk AS

Målet med denne rollebeskrivelsen er å trekke opp primærrammene for rollen som
markedsansvarlig i Bjerk.

Samtidig som den enkelte stillings hovedarbeidsområde(r) beskrives, legges det
hos Bjerk stor vekt på samarbeid og at alle bidrar gjennom sin definerte rolle i
selskapet.

## Ansvarsområder og rolle

Som markedsansvarlig hos Bjerk er følgende dine ansvarsområder:

- Utvikle og implementere markedsstrategier som støtter selskapets mål og visjon
- Analysere markedsdata for å identifisere trender, muligheter og trusler
- Skape og vedlikeholde et positivt merkevarebilde
- Organisere og drive markedsføringskampanjer og promoteringer
- Samarbeide med salg, produktutvikling og andre avdelinger for å sikre en
  helhetlig tilnærming
- Overvåke og evaluere markedsføringens effektivitet, ROI og KPIer

Som markedsansvarlig blir du vurdert etter evnen til å bidra på dine
ansvarsområder.

Bjerk forventer en oppriktig interesse i at du ser din rolle og kompetanse inn i
en større sammenheng og at du bidrar aktivt til egne og andres løsninger i av
selskapet.

Vi forventer gode prosessferdigheter, det vil si evne til å beskrive,
tilrettelegge og gjennomføre prosesser med hensiktsmessighet og faglig
troverdighet.

## Vårt «hvorfor»

Alle som jobber i Bjerk forventes å jobbe med å fremheve og holde vårt «hvorfor»
tydelig:

_«Vi forbedrer og forenkler måten mennesker lærer, tenker, jobber og
kommuniserer på gjennom å lage og tilpasse programvare.»_
