# Alminnelige betingelser for Bjerk AS

## 1. Innledning

### 1. 1. Betingelser

Disse vilkår gjelder ved kjøp av tjenester og produkter fra Bjerk AS såfremt ikke vilkårene er endret ved skriftlig avtale mellom Bjerk AS og Kunden.
Med mindre annet er avtalt, er betingelsene gjeldende også ved gjentatte oppdrag for Kunden.

### 1. 2. Definisjon

Med Bjerk AS menes Bjerk AS med organisasjonsnummer 998 732 867 registrert Brønnøysundregistrene. Med Kunden menes i dette dokumentet den person eller instans som bestiller en tjeneste eller vare fra Bjerk AS.

## 2. Oppdraget

### 2. 1. Bestilling og ordrens gyldighet

Bindende bestilling finner sted når Kunde sender bestillingsskjema til Bjerk AS, når Kunde aksepterer disse avtalevilkår ved bekreftelse i elektronisk skjema eller når Kunde avgir bestilling pr telefon. Bestilling er bindende, selv om Kunde ikke har ferdig utfylt alle nødvendige skjema eller har levert alle nødvendige opplysninger. Bjerk AS forbeholder seg retten til å avvise alle bestillinger uten begrunnelse, mot tilbakeføring av eventuelle betalinger fra Kunde.

### 2. 2. Oppdragets beskrivelse

Oppdragets beskrivelse skal fremgår av ordrebekreftelse, supplert av de avtaler som følger av annen muntlig eller skriftlig korrespondanse. 

### 2. 3. Korrekt informasjon

Kunde forplikter seg til å gi Bjerk AS all relevant informasjon i sakens anledning – og å holde slik informasjon oppdatert. Dette gjelder også Kundens egen kontaktinformasjon. Likeledes skal Kunde gi Bjerk AS varsel om alle aktuelle henvendelser fra tredjemann direkte til Kunden.
Dersom Bjerk AS som følge av Kundes brudd på pliktene i dette punkt, påføres ansvar overfor tredjemann eller andre former for kostnader, bærer Kunde ansvar for disse.

### 2. 4. Underleverandører

Bjerk AS har rett til å benytte underleverandører i forbindelse med sin leveranse av produkter og tjenester.

### 2. 5. Næringskjøp

Kunde er kjent med at alle tjenester levert av Bjerk AS er å anse som næringskjøp og at særlige bestemmelser for forbrukerkjøp således ikke kommer til anvendelse.

## 3. Honorar og fakturering

### 3. 1. Timesalær

Om ikke annet er avtalt, faktureres det per påbegynte time.  De veiledende timesatser fremgår av oppdragsbekreftelse eller oppgis på forespørsel. Honoreringen gjøres basert på effektiv og fagmessig tid som er medgått.

### 3. 2. Betaling

Bjerk AS forbeholder seg retten til å gi avslag på søknad om kreditt uten nærmere begrunnelse. Alle kunder kan bli kredittsjekket. Ved kredittsalg gis det 10 dagers kreditt, om ikke annet er regulert i egen avtale. I tilfeller hvor kontraktens verdi overstiger den samlede sum av 50 000 vil 30% av beløpet forhåndsfaktureres innen oppdraget starter / varer kjøpes inn.
Dersom en bestilling ikke betales eller holdes tilbake av betalingsformidler eller av andre grunner ikke korrekt utbetales Bjerk AS, er bestillingen likefullt bindende for Kunde. Korrekt betaling skal i disse tilfeller skje umiddelbart.
Bjerk AS og Bjerk AS' samarbeidspartnere kan fakturere ekstra for eventuelle møter med Kunde, og for ekstraordinært arbeid som Kunde ønsker utført og som ikke normalt er inkludert. Likeledes kan det faktureres ekstra for andre ekstraordinære omkostninger. Ved forsinket betaling beregnes en forsinkelsesrente i henhold til den enhver tid gjeldende reguleringer, det kan også pålegges et purregebyr i henhold til de enhver tid gjeldende reguleringer.

### 3. 3. Salgspant/Forbehold om eiendomsrett

Bjerk AS beholder eiendomsretten til tjenestene / varene, inntil kjøpesummen i sin helhet er betalt, med tillegg av evt. renter og omkostninger, iht. lov om salgspant.

## 4. Informasjon

### 4. 1. Behandling

I den grad det er nødvendig for oppfyllelse av oppdraget samtykker kunden til at frivillig avgitte personopplysninger, herunder også sensitive personopplysninger, behandles av Bjerk AS i samsvar med personopplysningsloven. Opplysningene vil kun bli meddelt andre parter, som motparter, domstol og offentlige organer, i den grad dette er i samsvar med oppfyllelsen av oppdraget.
Kunden har rett til innsyn i og informasjon om de behandlede opplysninger, samt adgang til å kreve retting av mangelfulle opplysninger. Behandlingsansvarlig etter personopplysningsloven er Bjerks styre og ved spørsmål om vår behandling av personopplysninger kan styrets leder kontaktes. Se også om behandling av personopplysninger i Bjerks personvernerklæring.

### 4. 2. Deling av informasjon

Med mindre noe annet er avtalt, har Bjerks ansatte adgang til å dele opplysningene med andre medarbeidere i firmaet så langt det er nødvendig. Bjerks øvrige medarbeidere er underlagt den samme taushets- og fortrolighetsplikt som beskrevet i denne avtalen.

### 4. 3. Overlevering av produsert innhold og brukerdata

Innloggingsdata, herunder brukernavn og passord, samt alt innhold produsert av Bjerk AS overleveres Kunden tidligst når kjøpesummen i sin helhet er betalt, med tillegg av evt. renter og omkostninger.

### 4. 4. Bruk i referanse

Bjerk AS har rett til å bruke alt som innbefattes i ordren i referansesammenheng. Dette innbefatter blant annet, men ikke begrenset til, opplyse om at Bjerk AS har et kundeforhold med aktuell Kunde, bruk av Kunden sin logo, presentasjon av arbeidet som er lagt ned og lignende.

## 5. Ansvar og fortolkning

### 5. 1. Tolkning av avtalen

Hvis en del av denne avtalen blir kjent ugyldig eller ugjennomførlig i henhold til gjeldende lovgivning, skal den ugyldige eller ugjennomførlige bestemmelsen anses for å være erstattet av en gyldig, gjennomførlig bestemmelse som i størst mulig grad tilsvarer hensikten med den opprinnelige bestemmelsen, og resten av avtalen vil fortsette å gjelde.
Punktoverskriftene i avtalen brukes utelukkende av bekvemmelighetshensyn for partene og har ingen rettslig eller kontraktsmessig betydning.

### 5. 2. Overdragelse

Bjerk AS kan overdra denne avtalen, helt eller delvis, når som helst, med eller uten varsel til Kunden. Kunden har ikke rett til å overdra denne avtalen uten skriftlig samtykke fra Bjerk AS.

### 5. 3. Tap av data

Bjerk AS er ikke i noe tilfelle ansvarlig for tap av lagret informasjon.

### 5. 4. Ansvar og erstatningsplikt

Kunde plikter å holde Bjerk AS, Bjerk AS' ansatte og Bjerk AS’ samarbeidspartnere skadesløse, også overfor tredjemann, for enhver skade og et hvert tap i forbindelse med utførelsen av tjenester, og / eller som oppstår ved at tjenestene ikke kan utføres.
Bjerk AS har intet ansvar for økonomisk tap som påføres Kunden så som uteblitt gevinst, forventet besparelse, tap av inntekt, tap av omdømme, eller tap som følge av endringer i lov eller som følge av avgjørelser truffet av tredjeparter, forvaltningsorganer eller domstol, tvangsmulkt, skade på annen eiendom forårsaket av tjenestens / produktets egenskaper eller andre indirekte skader, selv om Bjerk AS blir gjort oppmerksom på muligheten av at sådan skade kan oppstå.
Kundens eventuelle krav på fradrag på kjøpesummen og Bjerk AS ansvar for skade etter denne avtalen er begrenset til NOK 10.000.

## 6. Lovvalg og forutsetninger

### 6. 1. Taushetsplikt

Bjerk AS har taushetsplikt om alle forhold hos Kunde av konfidensiell eller sensitiv natur. Taushetsplikten gjelder ansatte og andre som opptrer på Bjerk AS' vegne i forbindelse med gjennomføring av avtalen. Taushetsplikten gjelder under oppdragets gjennomføring og etter at oppdraget er fullført. Taushetsplikten gjelder ikke der Bjerk AS er pålagt å gi opplysninger ved lov eller ved gyldig vedtak fra offentlig myndighet.

### 6. 2. Unntaksbestemmelser

Bjerk AS svarer ikke for følger som skyldes offentlige bestemmelser, streik, lockout, krig eller andre omstendigheter utenfor Bjerk AS' kontroll.

### 6. 3. Trykkfeil

Bjerk AS' reserverer seg for eventuelle trykkfeil på nettsider, brosjyrer og i annet materiell.

### 6. 4. Lovvalg og jurisdiksjon

Enhver konflikt mellom Kunde og Bjerk AS i forbindelse med produkter og tjenester som er omfattet av nærværende avtalevilkår reguleres av norsk rett. Partene vedtar Oslo, Norge, som verneting. Dette valg av verneting skal imidlertid ikke hindre Bjerk AS fra å forfølge sine eier- og immaterielle rettigheter (herunder men ikke begrenset til å søke midlertidig forføyning) i andre jurisdiksjoner og i henhold til de prosedyrer og regler som gjelder på slikt sted.
